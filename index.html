<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tarjimai hol</title>
</head>
<body>
    <h1>Hamid Olimjon</h1><br>
    <h2>Tarjimai hol</h2>
    <span><a href="#" >Hamid Olimjon</a> (Hamid Olimjonovich Azimov) (1909-yil 12-dekabr, Jizzax - 1944-yil 3-iyul, Toshkent; „Forobiy“ qabristoniga qayta dafn etilgan)-o'zbek shoiri, adabiyotshunosi va jamoat arbobi. Lirik she'rlari bilan 20 asr o'zbek adabiyotiga munosib hissa qo'shgan. 30-yillarda shodlik va baxt kuychisi sifatida tanilgan. O'zbekiston Fanlar Akademiyasi muxbir a'zosi (1943). Boshlang'ich ta'limdan so'ng 20-yillarning oxirida Samarqanddagi bilim yurtida (1923-1928), Pedagogika akademiyasining ijtimoiy-iqtisodiy fanlar fakultetida (1928-1931) o'qigan va ayni paytda „Zarafshon“ gazetasida bo'lim mudiri (1926-1927). „Yoshlar“ gazetasida (1931), „Qurilish“ va „Sovet adabiyoti“ jurnallarida mas'ul kotib, Madaniy qurilish ilmiy tadqiqot institutida katta ilmiy xodim (1932-1934), Til va adabiyot instituti (1934-1937) va O'quvpedagogika nashriyotida bo'lim mudiri (1938-1939), O'zbekiston Yozuvchilar uyushmasida mas'ul kotib (1939-1944).</span><hr>

    <h2>Asarlari</h2>
    <span>Hamid Olimjonning so'z san'atiga qiziqishi onasi Komila ayaning ertaklari hamda bobosi Mulla Azim xonadoniga kelib turuvchi Fozil Yo'ldosh o'g'lining doston va termalari asosida shakllangan. Dastlabki asarlari - „Ko'klam“ (she'rlar, 1929), „Tong shabadasi“ (hikoyalar, 1930). „Olov sochlar“ (1931), „Poyga“, „O'lim yovga“ (1932), „Daryo kechasi“ (1936), „She'rlar“ (1937), „O'lka“, „ <a href="#">Oygul va Baxtiyor</a>“ (1939), „Baxt“ (1940), „Qo'lingga qurol ol!“, „Ona va o'g'il“ (1942), „Ishonch“ (1943) she'riy to'plamlari muallifi.</span><hr>

    <h2>Dostonlari</h2>
    <span>1916-yil Jizzax qoʻzgʻolonining shafqatsizlik bilan bostirilganini koʻrgan shoir 30-yillarda sovet mamlakatida olib borilgan qurilishlar, roʻy bergan iqtisodiy va madaniy oʻzgarishlarni koʻrib, kelajakka katta umid bilan qaragan. <a href="#">Hamid Olimjon   </a> qalbi va shuurini egallagan shunday nekbin tuygʻu va xayollar uning ijodida romantik tasvir metodining shakllanishiga sababchi boʻlgan. Shoir faqat lirik she'rlaridagina emas, balki shu davrda yaratgan „Ikki qizning hikoyasi“ (1937), ayniqsa, „Zaynab va Omon“ (1938) dostonlarida ham voqelikni shu metod yordamida tasvir etishga intilgan.Hamid Olimjon „Oygul bilan Baxtiyor“ (1937) hamda „Semurgʻ yoki Parizod va Bunyod“ (1939) dostonlarini xalq ertaklari motivlari asosida yaratgan. Bu asarlar erksevarlik gʻoyalari, oʻz taqdirini xalq va mamlakat taqdiri bilan bogʻlagan qahramonlari hamda badiiy jozibasi bilan kitobxonlar e'tiborini qozongan. Ikkinchi jahon urushining dastlabki yillarida Hamid Olimjon oʻzbek folklori uchun xarakterli boʻlgan ona va oʻgʻil obrazlaridan, shuningdek, xalq ogʻzaki ijodiga xos tasvir usuli va vositalaridan yana ham keng foydalanib xalqni kurashga, mardlik va jasoratga ilhomlantiruvchi she'rlar yozgan („Qoʻlingga qurol ol!“, „Sharqdan Gʻarbga ketayotgan doʻstga“, „Qamal qilingan shahar tepasidagi oy“ va boshqalar). Ayni paytda u romantik tasvir usulidan foydalangan holda „Sevgi“, „Sen tugʻilgan kun“, „Jangchi Tursun“, „Roksananing koʻz yoshlari“ singari she'r va balladalarini yaratgan. Pogodin, Uygʻun va Sobir Abdulla bilan hamkorlikda „Oʻzbekiston qilichi“ (1942) dramasini yozgan, front safari (1943-yil, fevral) taassurotlari asosida esa publitsistik maqola va ocherklarini e'lon qilgan.</span><hr>

    <h2>Oʻzbek madaniy merosiga qoʻshgan hissasi</h2>
    <span><a href="#">Hamid Olimjon</a> adabiy ijod bilan birga IT ishlari bilan ham mashgʻul boʻlgan. Ammo u shu davrda yozgan maqolalarida vulgar sotsiologizm ta'siridan chiqib keta olmay, ayrim millatparvar yozuvchilar ijodini qoralagan. 30-yillarning 2-yarmida esa Hamid Olimjon „Alpomish“ xalq eposini nashrga tayyorlash va Navoiyning 500 yillik yubileyi munosabati bilan uning adabiy merosini oʻrganish jarayonida mumtoz oʻzbek adabiyoti va xalq ogʻzaki ijodiga katta mehr bilan yondashgan va madaniy merosimizning bu oltin sahifalarini toʻgʻri ilmiy pozitsiyadan turib talqin etgan. U Navoiy komitetining mas'ul kotibi sifatida ulugʻ shoir merosini oʻrganish va asarlarini rus tiliga tarjima qilish ishiga katta hissa qoʻshgan. Hamid Olimjon tomonidan nashrga tayyorlangan „Alpomish“ dostoni (Fozil Yoʻldosh oʻgʻli) esa uzoq yillar davomida xalq ogʻzaki ijodi asarlarini oʻrganish va ilmiy nashrini tayyorlash ishida asos boʻlib xizmat qilgan.</span>

</body>
</html>